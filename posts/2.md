lang: LT
type: NEW
date: 2023-08-22

# Studentas-studentui matieka ir kiti mokymo(si) projektai

## Stud-stud MPS

Nuo rugsėjo pradžios planuoju daryti studentas-studentui matematikos paskaitas VU MIFiečiam (PSam 1kursiam). Bet bus kviečiami paklausyti visi. Panašiai kaip buvo MGBĮ (truputį miręs projektukas - Mokslas gali būti įdomus). Pradinės auditorijos ir tematikos idėja būtų pagal Matematika programų sistemoms I/IIId. kursą (MPS1). Bet ypatingai pirmosios paskaitos būtų adresuotos visiem (baigusiem arba beveik baigusiem 12 klasių), ypatingai pirmo kurso studentam, kurie turį matematikos paskaitas ir nelabai numato suprasti kas dėsis. Daugiau informacijos bus dar vėliau... (bet norisi kuo daugiau žmonių sukviest)

Pirmoji(-ios) paskaita(-os) content būtų kažkas tokio (vėliau įkelsiu šių temų konspektą):

    0. MPS medis
    1. Įrodymai
    2. Logika
    3. Aibės
    4. Abstrakti algebra

Tai čia būtų esminiai matematikos pagrindai (kurių nebuvo mokykloje, bet dėstytojai dažnai įsivaizduoja, kad buvo). Ateity planuoju daugiau parašyti apie studijas, bet dabar pasitenkinkit tokiu MPS1 turiniu:

1. Linijinė algebra:
   1. Matricos
   2. Vektoriai
   3. Determinantai (su kėliniais, keitiniais)
   4. Tiesinės lygtys
2. Analitinė geometrija:
   1. Vektoriai
   2. Tiesės, plokštumos (lygtimis)
3. Abstrakti algebra:
   1. Ring, group, field
   2. Kompleksiniai skaičiai
   3. Vektoriai

## Žodynas

Jau esu padaręs (pradžiai šiokį tokį) matematikos ir kitų mokslinių dalykų terminų žodyną [čia](http://sci-dict.lt). Jame yra/bus keliami visi nesąmoningo lietuviško (ar olandiško/kitų kalbų) vertimo terminai, kuriuos sugooglinti ne taip jau paprasta, turint omeny pirminį šaltinį esant lietuvišką. Ateity tikiuosi šis dalykas išsiplėtos, nes bent jau man ankstyviame matematikos savarankiškame mokymesi šis dalykas būtų aukso vertas. LABAI DAUG valandų teko naršyti visokius nesąmoningus išgalvotus angliškus vertimus tokių sąvokų kaip "diferencijavimas" arba "magnetinė indukcija" ir laukti, kol youtube ar google algoritmas pagaus, kad aš noriu mokytis matematiką (calculus), o ne apie kaip veikia posūkiai mašinose (differential) :D Tikiuosi ateities kartoms to neteks patirti, norint pasidomėti matematika :D

## Mokslo gildija

Tai bus dar vienas (jau trečiasis, regis) bandymas padaryti kažkokią belenkaip gerą ir naudingą mokymosi iniciatyvą, paremta savideterminacijos teorija (vidine/intrinsic motyvacija) ir savarankišku mokymusi bei informacijos apie mokslo galimybes plėtimu. Po nelabai nuvykusios MGBĮ iniciatyvos, bandysiu rinkti norinčius mokytis savarankiškai žmones, (?ne-)turinčius tam šaltinius (begalinį internetą :D), bet neturinčius materialaus tikslo / paskatinimo paskatinimo iš aplinkos. Į gildiją surinkti "meistrai" galės "dirbti savo amatą", t.y. mokytis savo field dalyką, kas savaitę pristatinėjant "grandis", t.y. mažus įgilintus mokslo gabaliukus, iš kurių vėliau galima būtų sudėti vieną didelę grandinę...

...finale pilniau suvokiant pasaulį. nu ir gal koki projekteli tada padarant :D Arba paskaitas/paskaitų serijas išoriniam pasauliui (su tiksline auditorija).

Kadangi tokių žmonių (norinčių savarankiškai mokytis be konkretaus materialaus tikslo) šiais laikais reta, į gildiją galės pretenduoti patekti bet kokie "amatininkai", tik tam turės jie pristatyti esantiems gildijos meistrams savo "šedevrą", t.y. savo main study field paskaitą (tai nereiškia, kad tik apie tą field ir galės esant gildijoje daryti pristatymus), ir gauti lengvą approve iš vyriausiųjų meistrų (I guess).

## Konspektai

Po truputį sukelinėju savo turimus konspektus, bet bent jau šiuo metu neplanuoju jų pilnai užbaigti, mat man pačiam to nelabai reikia, turiu plius minus viską galvoje. O jei kažkam kitam reikės, gali visada man mestelti žinią ir tuomet mielai (būtent turint bent vieno konkretaus žmogaus prašymą) padaryčiau reikalingų konspektų. Tai ateity skatinsiu žmones išreikšti pageidavimus, kad galėčiau šia tema nešti naudą.
