ARCHIVE  
LT  
2022-04-21

# ok. let’s recap ARBA pamirštas magiškas pasaulis

When you are starting to forget in what even fields you have to do hundreds of things each, and when you’re asked what are your hobbies and what you do in your free time you just say that you do a bunch of things and don’t even bother to specify them, because it would take some time, it is probably time to recap everything.

jo, čia šita įžanga sena buvo. Kai dar galvojau kad parecapinimas visko ką nuveikiau ir ką veikiu padės susitvarkyti galvą.

Bet dabar grįšiu prie abstraktumo.

Ne mažiau – tik daugiau. Galbūt taip trumpai galima būtų pasakyti ką turiu omeny. Tai, aišku, ne per daugiausia pasako. Taigi išsiplėsiu. Nereikia mažinti dalykų, kuriais užsiimi (na, nebent jau labai padarei klaidą tą dalyką pasirenkant ir nėra jokios vilties tai ištaisyti – tai čia apie tokius kritinius atvejus nekalbu, čia savaime suprantama, kad tokių dalykų reikia atsiaskyti, ir kuo greičiau) – reikia juos tik pildyt. Pildyt, tai reiškia tobulint, koreguot ir užtepti kažkokias skyles ir trūkumus tik naujais dalykais. Naujom idėjom, nauju entuziazmu.

Nauji dalykai yra gerai.

Čia šitas mano pasakymas, kad reikia kuo daugiau naujų dalykų ir taip senus, kurie galimai suprastėjo ar išsisėmė, papildyti ir patobulinti, yra siejamas su galvos tvarkymusi. Kai visko yra tiesiog per daug. Ir viskas vis po truputį blogėja. Ir esi įstrigęs senuose dalykuose, juos tobulindamas, juos taisydamas ir stengdamasis sutelkti visą dėmesį į juos, nes, nu, tiek nedaug yra kažkas prastai. Ir reikia vat valią stiprinti, pabaigti neužbaigtą darbą. Tas ilguoju laikotarpiu praranda reikšmę. nebėra svarbu užbaigti kas pradėta, nes tai jau buvo anksčiau užbaigta. Čia jau tik tęsinys po to.

Pavyzdžiui. Mokaisi mokykloje. Supranti matematiką. Pavyzdžiui, 10-oje klasėje supranti kaip veikia matematika ir kaip veikia jos mokymas mokykloje. Viską perpranti – tai nereiškia, kad viską išmoksti, bet tai reiškia, ad žinai kaip tai galima padaryti. Tai ir viskas, palieki tą dalyką. Imiesi naujų. Gauni kažkokį blogą pažymį, tai jau nebetaisai savo mąstysenos ir nesimokai papildomai labai daug. O tiesiog išmoksti kažką naujo. Tam bus tikrai daugiau motyvacijos ir gaoima bus nuveikti daug daugiau.

(phew… jau maniau nukrypsiu nuo temos. kažkaip išsilaikiau)

Tai toks ir tas recapas abstraktus būtų. Padarysiu kažkada gal atskirus postus savo patirtims įamžinti. Bet dabar suprantu, kad tos patirtys iš esmės nelabai turi reikšmės. Nes jose nėra magijos.

Taip.

Magijos.

Ne sūrelio Magijos, o magijos kaip stebuklingumo, spalvingumo, “širdies virpinimo”, erdvumo, gaivumo, ir sulaikyto neapsakomo trykštančio pro kraštus jausmingumo. Tas jausmingumas galėtų būti kažkoks tiesiog labai ilgai galvotas, mintyse formuotas dalykas. Kuris staiga atitiko visus įsivauzduotus faktorius realybėje. O gi tai kas yra galvoje, dažniausiai yra bent truputį magiška. Ar bent jau patampa, kai tai išeina į realybę, o jausmas būna tas pats, tarsi visa tai būtų galvoje. Sapne. Ilgoje kelionėje. Senuose prisinimuose. Išradimuose. Atradimuose. Mįslėse. Paslaptyse.

Pas mane tai prie to turbūt daugiausia prisidėtų Sniegas. Na, tai kūrinys, kuris iš esmės susideda iš mano fantazijų ir įsivaizdavimų, kaip būtų faina jei būtų. Arba kaip viskas turėtų būti, kad keltų tokį fainą jausmą, kaip stebuklingumas. Hmm… Turbūt jau kartojuosi. Self-reference.

Ir tuomet paklausius muzikos, pagrojus į tą ritmą, pajaučiant tą visą muzikos jausmingumą realiu laiku ir savo visu kūnu, prisimeni, kaip viskas gerai skambėjo toje sugalvotoje istorijoje. Senoje istorijoje apie vaiką, atrandantį stebugklingą sapnų pasaulį. Galintį daryti bet ką. Ir atsikartojimus. Užbaigtumą. Ir tuo pačiu užbaigtą neužbaigtumą.

Taip. Čia svarbiausia. Galvoje tupintis magiškumas, sutelktas į realų tekstą, kuris gali būti sutelktas į reallų gyvenimą.

Užbaigtas neužbaigtumas.

(have no idea kodėl iki čia dar skaitai, nusišneku juk, nieko konkretaus nepasakau)

Ir viso to tarp žmonių nėra. Yra tik tavo galvoje. Magiškumas tik tavo galvoje.

Žmonės ir veiklos – tai yra faina, daug žinių, daug patirties. Bet svarbiausio dalyko – magijos – čia nebūtinai rasi. Ir aš to nerandu. Turbūt reiktų kažką keisti dėl to. Nes gyvenimas būtų toks fainas… DAUG fainesnis… jei jame būtų daugiau magijos.

Ne, ne sūrelio.

Naglis

2022-04-21
