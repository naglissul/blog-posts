ARCHIVE  
LT  
2021-11-29

# Pirmasis slemas

Manau, pagaliau bent iš dalies sugalvojau kaip išspręsti mano rašymo problemą. Bendriau tai galima pavadinti introverto-ekstroverto vidiniu konfliktu. Jam tada dar priklausytų ir mokslas. Taigi. Problema tame, kad noriu būti ir introvertu ir ekstrovertu. Tik esmė tame, kad abu šitie dalykai užima 100% laiko. Nelabia galima paskirstyti. Gal kitiem ir gautųsi, bet man ne. Arba pilnai ekstrovertas, arba pilnai introvertas. Kadangi introvertiškumo jau buvau paragavęs 11-12 klasėse per karantiną (patiko), dabar kaip ir susidėliojo taip, kad bandau atsigriebti už ekstrovertiškumo nuslopinimą. Ir taip pasirinkęs dabar vis tik galvoju, kaip man rašyti. Kokią sistemą susigalvoti. Parašyti turiu daug ką, idėjų netrūksta. Trūksta tik laiko.

Pasirodo dalinai klydau.

Reikia dar ir žmonių – kažkokio adresato, kuris paskatintų rašyti. Tada daug lengviau prisiversti. Bei tada stiprinasi įgūdžiai. Nes tada tavo iš tikro pakritikuoja, nes rašai ne sau, o kažkam kitam.

Taigi.

Yra toksai slemas. Apie jį tik neseniai sužinojau. Pasirodo kitiem tai gan žinomas dalykas. Tai žodžiu susidomėjau. Draugė viena paminėjo apie tokį, tai ir užsiregistravau į artimiausią. Parašiau specialiai jam trumpą kūrinuką. Nuėjau. Paskaičiau. Ir atsivėrė man akys. SLEMAS YRA ŽIAURIAI COOL. Ir būtent slemas man padės atgaminti ir patobulinti rašymą. Rašysiu trumpus kūrinukus, kurie (greičiausiai) nebus susiję su Pirmuoju sniegu. Taip tobulinsiu rašymą ir tuo pačiu prisiversiu rašyti (ir tai neužtruks laiko). Ir tuo pačiu dar ir su žmonėm pabendrausiu. Beveik visos pusės išlošia.

Tik Pirmasis sniegas liūdi… Nerašomas… Netaisomas…

Tai va. Buvau lapkričio 25 dieną kažkokiam Domo Raibio organizuojame (kaip supratau) sleme, Perono bare. Tik pastebėjau, kad ten žmonės labiau prie humoro linkę savo poeziją/prozą skaityti. Tai žodžiu reikės prisitaikyti truputį prie formato. Bet manau nepražūsiu. Bus įdomu.

2021-11-29

P.S. Prisegu savo skaitytą kūrinuką – jis nėra tobulas, bus taisomas, bet dabar kadangi tokį skaičiau, tokį ir įkeliu. Taip pat įkeliu ir ekspromtu skaitytą antrą kūrinuka – tai buvo tiesiog Sniego penktos dalies ištrauka, kurią vienintelę ir esu parašęs iš penktos dalies. Ji tokia biškį sketchy, tai neaišku kaip skaitymui, bet kalbėjimui tiko.

[Trumpas sapnas](https://www.npw.lt/assets/readings/slam/1.pdf)  
[5 dalis. Vabalai](https://www.npw.lt/assets/readings/slam/2.pdf)
