# 5 dalis. Antras skyrius: Vabalai yra tikri

Pirma taisyklė – niekada negalima eit miegot su tamsa. Turi būti bent kažkokia šviesa, tarkim pro durų plyšį
šviečiantį lempa kitam kambario gale, kur kažkas dar nemiega. Nes kitaip juodi vabalai pradeda ropoti
sienomis dar realybėje, ir taip labai lengvai įsiskverbia į sapną. Antra taisyklė – niekada negalima grįžti namo.
Tai niekada nepasitvirtina, o tik sušaukia daugiau juodų vabalų. Nuo jų taip nepabėgsi. Negalima eiti į
kažkokią pažįstamą vietą ar tiesiog, kur yra gerai pažįstamų žmonių, nes ten jais pradeda ropoti juodi vabalai.
Geriausia yra tiesiog pasiduoti pirmąjai nuojautai ką reikia daryti ir niekur daugiau nesišakoti. Tiesiog daryti
kaip atrodo būtų normaliausia. O jei aplink per daug juodų vabalų, tai nuo jų nepabėgsi. Bėgdamas kažkur
apsvarstytai nieko gero nepeši. Kai aplink per daug juodų vabalų, jau nieko nepadarysi. Galima tik prabusti.
Bet aš to dar padaryti nemoku. Todėl prabundu tik ėdamas mane aplipusių vabalų. Ir skausmas būna tikras.

Vabalai yra tikri.

2020-12-11  
Naglis
